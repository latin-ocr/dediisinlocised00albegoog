15

loco tantum id unum observatum velim, illos praecipue
monteS, qui inde a remotissimis temporibus culti essent,
quia letissa haberentur, aut quia montis genius nescio
quis in eo inesse putaretur, omnes ob id ipsum, quod per
longum aevum sanctitatem quandam iam assecuti essent,
quarn maxime aptos fuisse, qui adiis superioris ordinis
occuparentur, praesertim ab iis diis, qui in summa coeli

altitudine habitare existimarentur. Nam coelicolas in
montibus celsissimis, nempe in iis, qui usque ad coelum
ipsum cacumina tollere videbantur, potissimum venera-
tionis sedes habuisse, id et per se intellegitur et variorum
populorum cultibus comprobatur.

Sic apud Indos praecipue lndra montium praeses
ι habebatur ¹). Qui deus proxime accedit Graecorum
Λιὶ Ὀμβρίῳ. Graeci enim, ut aquarum coelestium com-
potes fierent, Λιὶ Ὀμβρίῳ per hostias supplicare solebant,
indi autern Indram deum pluvium habebant, cui deo
succum quendam divinum, qui soma dicebatur quique e
herbis in montium cacuminibus crescentibus parabatur,
libabant 2).

Persis mos erat, ut in montium cacuminibus sacra
iacerent atque coelum adorarent tamquam deum. Hoc
saltem ex Herodoti verbis efficio, qui hac de re
haec habet ³): ol δὲ (Πέρσαι) νομίζουσι Διὶ μὲν iul τὰ ὑψηλό-
τατα τῶν ὀρέων ἀναβαίνοντες, θυσίας ἕρδειν, τὸν κύκλον πάντα
τοῦ οὐρανοῦ Δία καλέοντες. Quibus Verbis nisus haud Sine
veritatis specie Fr. Schulze perhibuit Persas Herodoti
aetate ad summum letissismi gradum pervenisse, «vienn»,

1) Cf. H.Oldenberg‚ Die Rel. des Veda p. 51. 2) Cf. Ibid. 178. 459.
3) Herod, I 131. Herodoti verba exscripsit Strabo XV 732.

 


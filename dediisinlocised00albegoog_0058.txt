44

ritibusque daedalorum docet. Quanta annorum intervalla
inter singulorum festorum celebrationes intercesserint,
huius rei parum accuratam notitiam habemus. Pausa-
nias narrat, interpretem antiquitatum Plataeensium
dixisse sibi, daedala minora agi septimo quoque anno;
addit tamen sibi ipsi hoc temporis spatium nimis
longum videri, licet iustum annorum numerum indicare
nequeat. Daedala maiora sexagesimo quoque anno cele-
brabantur, idque hanc ob rem fieri solebat, teste Pau-
sania, quia per sexaginta annos sollemnia intermissa⁸
fuissent, illo tempore, quo Plataeenses urbis exsules .
fuissent. ⁴Falso tamen haec perhibuit ὁ περιηγητής nam
re vera numquam diutius quam quadraginta unum
annos Plataeenses patria extorres fuerunt1). Videmus
igitur annorum numeros, quibus daedala minora et maiora
agebantur, minus accurate a Pausania traditos esse.
Praeter illud autem hac de re nullum aliud exstat tes-

, timonium vetus. Quid mirum igitur, quod viri docti in

interpretandis hisce temporum rationibus varias ingressi
sunt vias? Nihil tamen, mea quidem sententia, assecuti
sunt, praeterquam quod clare ostenderunt irritum esse
recentioribus interpretibus eas res explicare conari,
quarum ratio veterem scriptorem ipsum fugerit. Ne ·
Muellero quidem successit annorum numeros a Pausa-
nia memoratos probabili modo interpretari. Putabat enim
in daedalis minoribus computandis rusticos Boeotios
rationem habuisse armorum ad cursum lunae descrip-

1) Cs. C. Ο. Mueller, Orchom. ud. Min. '² 216: „Die Platder waren das erste-
mal, van Ol. 88,1 bls 98,2 nur ein und vierzig, das andremal, van 101,4 bis
110‚3 stinl und dreissig Jahre ohne Vaterlaud gewcsen.

 

